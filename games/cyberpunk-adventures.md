# Wadget Eye Games cyberpunk kalandok

A Wadget Eye Games kiadó neve ismerős lehet a kalandjátékok kedvelőinek. A **Blackwell** sorozattal robbantak be a köztudatba, ami egy misztikus, nyomozós kalandjáték sorozat volt, megkapó, retro stílusú grafikával, és a klasszikus point and click kalandjátékok hagyományait vitte tovább. Azóta egyre több hasonlóan retro stílusú, a klasszikusokra hajazó kalandjátékot adnak ki, ám ezek közt van néhány játék, amelyekben a grafikai stíluson kívül más hasonlóság is van: a cyberpunk tematika. A sort a **Gemini Rue** kezdte, amit a **Resonance** követett, majd a **Primordia**, és legutóbb a **Technobabylon**. A négy játéknak sztori szinten semmi köze egymáshoz, a tematikában is csak annyi, hogy mind cyberpunk, de mindegyik játék teljesen más oldaláról közelíti meg a jelenséget.

## Gemini Rue

![Gemini Rue header][gemini-logo]

A *Gemini Rue* a cyberpunk film noir-szerű, borongós hangulatát ragadta meg mesterien, ami mellé egy hozzáillő, ballonkabátos, kiégett zsaru karaktert kaptunk és az amnéziás "testvérét", aki egy steril kutatóközpontban éli a tesztalanyok egysíkú életét. A karaktereket felváltva kell irányítani a játék folyamán, ez pedig érdekes kettősséget hoz a játékmenetbe. A két karakter sorsa egészen különleges módon fonódik össze a történet folyamán, aminek nem akarom lelőni a poénját, legyen elég annyi, hogy megéri végigjátszani a játékot miatta.

[![Gemini Rue trailer video](http://img.youtube.com/vi/foZp9ToBewA/0.jpg)](http://www.youtube.com/watch?v=foZp9ToBewA)


## Resonance

[IMG:http://www.wadjeteyegames.com/wp-content/uploads/resonance_slide-940x240.jpg][/IMG]

A *Resonance* már sokkal "jelenszagúbb" világban játszódik. Négy átlagember - egy "vén róka" zsaru, egy oknyomozó hacker, egy fizikus és egy nehéz gyerekkorú (majd meglátjátok) nő - nyomoz egy misztikus haláleset kapcsán. A cselekmény középpontjában egy tömegpusztító fegyvernek is használható találmány áll, aminek során mind a négy karaktert kell egyszerre irányítanunk, mindegyik képességeit ott és akkor használva, amikor épp kell. Ennek a csavarnak köszönhetően a fejtörők is változatosabbak, a női karakter álmaiban játszódó epizódok pedig erre az élvezetes játékmenetre tesznek rá még egy lapáttal. A játék intrójából már sejthető, hogy a sztori végkifejlete eléggé ütős, úgyhogy ezt is érdemes végigtolni.
[![IMAGE ALT TEXT HERE](http://img.youtube.com/vi/YOUTUBE_VIDEO_ID_HERE/0.jpg)](http://www.youtube.com/watch?v=YOUTUBE_VIDEO_ID_HERE)
[YT:http://www.youtube.com/watch?v=FM0NbDq10GA][/YT]

## Primordia

[IMG:http://www.wadjeteyegames.com/wp-content/uploads/primordia-slide-940x240.jpg][/IMG]

A *Primordia* az eddigiektől teljesen eltérő díszletek közt játszódik, egy "poszthumán", robotok által uralt és lakott civilizációba kalauzol. A főhősnek, egy humanoid robotnak, és lebegő társának kell a szigorúan "robotos" problémáit megoldani, miközben a főhős múltjának (előző verzióinak) történetére is fény derül. A néhol igen mély és elgondolkodtató párbeszédekkel tűzdelt játékmenet feszültségét a lebegő robotsegéd poénjai oldják hathatósan. A Wadget Eye játékai közt ez az első, amely vallásfilozófiai témákat feszeget, ebben a robot-civilizációban ugyanis új értelmet nyer a Humanizmus: a robotok vallását értik ez alatt, aminek lényege, hogy az Embert, mint Teremtőt dicsőítik. Azt hiszem egyértelmű, hogy a játék szimbólumrendszerében mi mit hivatott jelképezni. Ahogy egy jövőben játszódó történet is tulajdonképpen a jelenről, úgy egy robotokat középpontba állító sztori is voltaképp magáról az emberről szól.
[![IMAGE ALT TEXT HERE](http://img.youtube.com/vi/YOUTUBE_VIDEO_ID_HERE/0.jpg)](http://www.youtube.com/watch?v=YOUTUBE_VIDEO_ID_HERE)
[YT:http://www.youtube.com/watch?v=0YvWQi_5fsw][/YT]

## Technobabylon

[IMG:http://www.wadjeteyegames.com/wp-content/uploads/technobanner1-940x240.png][/IMG]

A kiadó legutóbbi játéka a *Technobabylon* címet viseli, ami tulandonképpen csak átdolgozása egy régebbi három epizódos, [ingyenesen](http://www.adventuregamestudio.co.uk/site/games/game/1368/) [letölthető](http://www.adventuregamestudio.co.uk/site/games/game/1387/) [játéknak](http://www.adventuregamestudio.co.uk/site/games/game/1418/). A történet egy futurisztikus megapoliszban játszódik, ahol minden közszolgáltatás, és minden állami számítógépes rendszer teljesen központosítottan és automatizáltan, egy Central nevű mesterséges intelligencia felügyelete alatt működik. A sztori elején megismerjük a karaktereket, egy “internetfüggő” lányt (a játék világában az internet helyét a Trance-nek nevezett virtuális valóság vette át), és egy nyomozó párost, akik pedig egy sorozatgyilkos, a Mindjacker után nyomoznak. A mozgalmas történet során megismerjük a karakterek múltját, amik nem meglepő módon sok meglepetéssel szolgálnak majd, de a végkifejletnél számomra most elmaradt a “wow effektus”. Ettől függetlenül ezt is ajánlom mindenkinek, aki egy jó kalandjátékra vágyik.
[![IMAGE ALT TEXT HERE](http://img.youtube.com/vi/YOUTUBE_VIDEO_ID_HERE/0.jpg)](http://www.youtube.com/watch?v=YOUTUBE_VIDEO_ID_HERE)
[YT:http://www.youtube.com/watch?v=a6EdhoH3uWE][/YT]


[gemini-logo]: http://www.wadjeteyegames.com/wp-content/uploads/geminirue_slide-940x240.jpg "Gemini Rue"
