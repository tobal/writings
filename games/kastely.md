# A Kastély - végigjátszás

A Kastély c. kalandjáték egy magyar fejleszőtcsapat (Mantis Software) műve, Commodore 64-re jelent meg az 576KByte gondozásában, 1993-ban. Ebben az időben a játékfejlesztők már főként Amigára, de még inkább PC-re fejlesztettek játékokat, miközben itthon, Magyarországon még rengeteg aktív C64 tulajdonos maradt, akik nem voltak hajlandóak feláldozni szeretett gépüket a csili-vili grafika és pompás hangzás oltárán. Őket célozta meg a Kastély, majd később a Long Life és a Newcomer is. Igazán újszerű volt akkoriban egy teljes egészében magyar nyelvű, igényesen kivitelezett kalandjáték, ráadásul díszdobozban, komplett kézikönyvvel ellátva.

A játékot körüllengő misztikus légkört jól szemlélteti, hogy urban legendák terjengtek arról, hogy a játék teljesen 3D-s, és hogy majd találunk egy szakácsot hátba szúrva. Ezekből persze semmi nem volt igaz, de motiválóan hatott arra, hogy beszerezzük. Olyan 8-10 éves lehettem, amikor először meghallottam a játék zenéjét, sötétben ülve. Mélyreható élmény volt.

Írásomban összefoglalom, hogy hogyan lehet végigjátszani a játékot. Ennek két módja is van attól függően, hogy milyen karaktert választottunk a kezdőképernyön. Ebből az egyik mód még megoldásra vár, úgyhogy játékos kedvű retro kalandorok, segítsetek megtalálni a megoldást. Az 576KByte leközölt - mint kiderült*, a készítők által írt -végigjátszást, ami tartalmazta a Kastély részletes megoldását a harcos és a tolvaj karakterhez, egy előzetesben pedig általános tippeket közölt, amiben megemlíti, hogy a varázsolni tudó karakterekkel valamiféle varázsszertartással lehet megölni a démont.

Ami azt illeti, van egy igen gyors és elegáns végigjátszása is a játéknak, amiről egy videóból értesültem**. A végigjátszás menete a következő. A játék célja a démon megölése. Ehhez be kell jutnunk a szobájába, aminek két akadálya van. Egyrészt van egy vámpír, aki mindenképp megöl, ha belépünk az előszobába, másrészt egy vasrács, amit egy falikart működésbe hozva tudunk csak kinyitni. A vámpír megöléséhez a templomkertben lévő kriptába kell lemennünk, oda bejutni viszont csak úgy tudunk, ha előbb a kovácsműhelyből elcsenjük a vasrudat (persze a varázskard sem árthat). A kovácsműhelybe egy vaskulccsal tudunk bejutni, ami a tolvajnak alapból megvan, a harcosnak el kell mennie érte az északi bástya tetejére (elég sok zárat nyit a vaskulcs, hasznos).

Amint lent vagyunk a kriptában, tegyük le neki a kamrából szerzett fokhagymát, és az istállóból szerzett karót döfjük a szívébe. Az istállóba való bejutáshoz le kell szerelni a fő őrt, de ha a gazdatiszttől előbb elvesszük a medálti (a tolvajjal ellopni, a pappal és varázslóval beszélgetéssel elkérni is lehet), akkor a medált a fő őrnek adva tovább fog engedni. Mindezek után menjünk fel az első emeleti dolgozó szobába, és húzzuk meg a falikart (...megnézni kell e hozzá kulcs...), majd fel a második emelet sarkába, be a mágia laborba, majd tovább a rituálék termébe, ahol a gonosz démon már várja, hogy lekaszaboljuk.

Ennél persze sokkal több rejlik a játékban.
(....ide leírom a kulcsokat...)
Ezen kívül érdemes mindenkit alaposan kikérdezni, akivel szembe kerülünk. A játék története ezeken a beszélgetéseken keresztül bontakozik ki. Érdemes mindent megvizsgálni, és elolvasni is. Ahhoz, hogy a papot szórabírjuk, még a pap karakterrel is az kellett, hogy odaadjam neki a kastély bejáratánál a földön talált gyűrűt. Gradasht, a prellananosi "főrendőrt" (....ezt is megnézni....) is érdemes kikérdezni, és csak azután megölni (de csak ha nagyon muszáj). A grófot pedig a kiskulccsal lehet kiszabadítani az első emeleti szobájából, és tőle is érdekes infókat tudhatunk meg.

Említésre méltó még, hogy bizonyos helyszínek csak bizonyos karakterekkel elérhetők. A kézikönyben is látható, vérrel szennyezett kútfenékhez például csak a pappal (...a varázslóval is??? megnézni...) juthatunk le. A tolvaj ügyes trükkje pedig, hogy agilitásának köszönhetően a vámpírtól szerzett köpennyel levitorlázhat a kastély erkélyéről a bejárat elé. Ezen kívül a grófot is egészen egyedi módon szabadíthatja ki. A tolvajjal játszva ugyanis az első emeleti korlátról elrugaszkodva, a csilláron átlendülve az ablakon keresztül átugorhatunk a sufni tetejére, és onnan bemászhatunk az ablakon. Persze az ajtón lévő lakat a szobán kívül van, úgyhogy ha nem vagyunk óvatosak, életünk végéig elcseveghetünk a gróffal, mert visszafelé nem mehetünk arra, amerről jöttünk.

A játék egyik leghátborzongatóbb része (persze ez csak hatásvadász túlzás) a pince, ahova leereszkedve meglátogathatjuk (...Mallor???...) szobrát. A gazdatiszt ládájában talált kötéllel fel is mászhatunk rá, és ellophatjuk a szemeit, amivel elvileg meggyengítjük a démont, gyakorlatilag nem észleltem semmi változást. Annál a verziónál, amivel én játszok, enélkül is elég gyenge volt. A másik módja, hogy javítsunk az esélyeinken a démon ellen, ha a Tőrt - így van, a Tőrt - használjuk ellene (az én verziómon nem sebzett nagyobbat, mint a varázskard). Ezt könnyűszerrel megszerezhetjük, ha fogjuk a pincelejáratban talált ásót, és a kertész tanácsát követve elkezdünk ásni az öreg fa alatt (egy varázshasználó karakterrel játszva egész más történik, lásd lentebb). A Tőrt viszont használat előtt ki kell élezni a sufniban, hisz még egy ilyen remek fegyvert is kikezdi az idő, ha évekig a földben hagyjuk.

A varázshasználó karakterekkel is végig lehet vinni harccal a játékot, de sok helyszínen találunk arra utalást, hogy varázsszertartással is meg lehet ölni a démont. A pappal (...varázshasználóval?...) játszva megszerezhetjük az aranylapot a kúrban talált kéz markából, amit az első emeleti "vastagrácsos" szobában a bal oldali oszlopon használva "beinzertálhatjuk a slotba", és megnyílik az út a szentély felé. Bár ez nagyon érdekes hely, én nem találtam semmi használhatót bent, ugyanakkor meghalok, ha ki akarok menni. Az 576-ban volt egy tipp erre, elvileg le kell tenni valami tárgyat, de én mindig meghaltam, pedig az összes általam ismert tárggyal kipróbáltam... egyenként...

A másik érdekesség, hogy ha varázshasználóval ásunk a fa alatt, akkor a tőr helyett egy olyan üzenet fogad minket, hogy rajzoltunk egy pentagrammát a talajba. Gondolom, hogy ez lenne az első lépése a varázsszertartásnak, de nem sikerült rájönnöm, hogy mi a következő (...találtam egy kitépett papírlapot, amin egy pentagramma rajzolásra leltem utasítást, de kellene a könyv is, amiből kitépték meg kéne találni...). Levélben megkérdeztem a sztori íróját, Herédi Attilát, hátha ő emlékszik a varázshasználóval való végigjátszásra, de sajnos ő sem tudott segíteni. Fórumokon sem találam semmilyen használható infót, úgyhogy most az internet népéhez fordulok, tegyük teljessé a leírást, segítsetek rájönni, mi a megoldás.


* Herédi Attila bevallása szerint
** youtube videó
